---
title: Julekalender 2021
date: 2021-12-01T09:23:41.708Z
author: Inklusio
summary: 'I Inklusios julekalender "Alletiders Tilgængelighed" deler vi ud af de
  ressourcer, som vi synes, er rigtigt gode at kende til, når man skal arbejde
  med tilgængelighed. Følg med hver dag, hvor nye låger åbnes! '
tags:
  - post  julekalender 2021
---
I Inklusios julekalender "Alletiders Tilgængelighed" deler vi ud af de ressourcer, som vi synes, er rigtigt gode at kende til, når man skal arbejde med tilgængelighed. 

På den måde håber vi at gøre dit arbejde med tilgængelighed lettere – og at gøre verden til et mere tilgængeligt sted.

[Følg Inklusio på LinkedIn](https://www.linkedin.com/company/inklusio) og bliv opdateret hver dag, når nye låger åbnes! [](https://www.linkedin.com/company/inklusio)

## 1. december: Tilgængelige billeder

Dagens ressource: [Digitaliseringsstyrelsens vejledning til Tilgængelige billeder på nettet](https://digst.dk/digital-service/webtilgaengelighed/vejledning/tilgaengelige-billeder-paa-nettet/)

Dette er en helt lavpraktisk guide til, hvordan du sikrer, at dine billeder har de rigtige tekstalternativer på dit websted, i dine dokumenter eller i din app.
Vidste du, at alt efter billedets funktion, skal tekstalternativet formuleres helt forskelligt? 

## 2. december: Brugere og Brugsscenarier

Dagens Ressource: [W3C's artikel "How People with disabilities use the web"](https://www.w3.org/WAI/people-use-web/)\
\
Hvem hjælper du egentlig, når du arbejder med webtilgængelighed? – rigtig mange! 
Faktisk har omkring 20% af befolkningen en funktionsnedsættelse, som gør, at de møder ekstra forhindringer, når de bruger websider og apps. 
Har du svært ved at forestille dig, hvem de er? Så har W3C (dvs. dem, der laver WCAG!), lavet dette overblik, der viser konkrete eksempler på, hvilke brugere du hjælper og i hvilke brugssituationer.

## 3. december: Netværk om Webtilgængelighed

Dagens ressource: [Digitaliseringsstyrelsens Netværk om Webtilgængelighed](https://digst.dk/digital-service/webtilgaengelighed/netvaerk-om-webtilgaengelighed/tilmeld-dig-netvaerket/)\
\
Kunne du godt bruge nogen at netværke med om webtilgænglighed? Så meld dig ind i Digitaliseringsstyrelsens [Netværk om Webtilgængelighed](https://digst.dk/digital-service/webtilgaengelighed/netvaerk-om-webtilgaengelighed/tilmeld-dig-netvaerket/), hvor du blandt andet kan stille spørgsmål og få svar :) Inklusio er også medlemmer! 

Og netværket har netværksmøde på torsdag d. 9. december om formiddagen, som [du kan tilmelde dig til her](https://digst.dk/digital-service/webtilgaengelighed/netvaerk-om-webtilgaengelighed/tilmeld-dig-netvaerksmoede/).

## 4. december: Overskriftsniveauer

Dagens ressource: [værktøjet "HeadingsMap"](https://chrome.google.com/webstore/detail/headingsmap/flbjommegcjonpdmenkdiocclhjacmbi)

Med det her lille værktøj, som du kan tilføje til din browser, kan du få et overblik over overskrifterne på din webside.\

HeadingsMap viser dig, hvad der er kodet som overskrifter på siden, og hvilke niveauer de har (hvor H1 er til de mest overordnede overskrifter, H2 er niveauet under osv.). 
\
Den præsentation, du ser i HeadingsMap, svarer meget til det, som brugere uden syn får læst op, hvis de bruger deres skærmlæser til at vise et overblik over overskrifterne på siden. Og det er der mange, der vil gøre, ligesom seende brugere skimmer sider for at se, om indholdet er relevant for det, de søger.

* Du kan bruge HeadingsMap til at tjekke: 
  Om alle visuelle overskrifter også er kodet som overskrifter.
* Om niveauerne for overskrifterne svarer til de visuelle niveauer (H1 størst, H2 lidt mindre osv.)
* Om strukturen giver mening – er overskrifterne over- eller underordnet på en meningsfuld måde via overskriftsniveauerne, så fx afsnittet om ”Hamstere” er under afsnittet om ”Kæledyr” og ikke under afsnittet om ”Katte” ved en fejl.

De to første punkter her er krav i WCAG (under 1.3.1 Information og relationer). 
Det sidste punkt giver bare rigtigt god mening ud fra en brugervenlighedsvinkel.

God fornøjelse med at inspicere overskrifterne på dit websted!



## 5. december: Kognitive funktionsnedsættelser

Dagens ressource: [Ab11y's artikel "UX principles that include cognitive accessibility"](https://www.ab11y.com/articles/ux-principles-that-include-cognitive-accessibility/)

Kognitive funktionsnedsættelser er en forskelligartet kategori, som omfatter mange forskellige funktionsnedsættelser relateret til bl.a. indlæring, hukommelse, koncentration, kommunikation, læsning, skrivning og matematik.

Det er et område, som er relativt dårligt dækket af WCAG, fordi det er rigtigt svært at lave objektivt testbare krav for disse brugergrupper. 

Det gør det dog ikke mindre vigtigt at have denne målgruppe i tankerne, når man udvikler websteder og apps, og i dagens ressource kan du få et bedre indblik i, hvad du kan gøre for at sikre inklusion af disse brugergrupper.



[Følg Inklusio på LinkedIn](https://www.linkedin.com/company/inklusio) og bliv opdateret hver dag, når nye låger åbnes!
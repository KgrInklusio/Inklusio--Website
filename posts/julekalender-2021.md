---
title: Julekalender 2021
date: 2021-12-01T09:23:41.708Z
author: Inklusio
summary: 'I Inklusios julekalender "Alletiders Tilgængelighed" deler vi ud af de
  ressourcer, som vi synes, er rigtigt gode at kende til, når man skal arbejde
  med tilgængelighed. Følg med hver dag, hvor nye låger åbnes! '
tags:
  - post  julekalender 2021
---
Nu er det blevet december og tid til at give gaver til hinanden – og måske også til at prøve at gøre verden til et lidt bedre sted.


Inklusio vil gerne gøre begge dele, og derfor har vi i år valgt at lave en julekalender, hvor vi deler ud af de ressourcer, som vi selv synes, er rigtigt gode at kende til, når man skal arbejde med tilgængelighed.
På den måde håber vi at gøre dit arbejde med tilgængelighed en lille smule lettere – og at gøre verden til et lidt mere tilgængeligt sted.

Vi håber, at du vil kunne lide vores julekalender!

Der åbnes nye låger hver dag: 

## 1. december: Tilgængelige billeder

Dagens ressource: [Digitaliseringsstyrelsens vejledning til Tilgængelige billeder på nettet](https://digst.dk/digital-service/webtilgaengelighed/vejledning/tilgaengelige-billeder-paa-nettet/)

Dette er en helt lavpraktisk guide til, hvordan du sikrer, at dine billeder har de rigtige tekstalternativer på dit websted, i dine dokumenter eller i din app.
Vidste du, at alt efter billedets funktion, skal tekstalternativet formuleres helt forskelligt? 



Følg med i næste afsnit den 2. december!
---
title: Faglig Fredag om Webtilgængelighed
date: 2022-04-11T11:12:51.455Z
author: Inklusio og Inqlude IT
summary: "Kom med til Faglig Fredag med Webtilgængelighed i øjenhøjde fredag d.
  6. maj i Aalborg. "
tags:
  - Arrangement
  - Webtilgængelighed
  - Test
---
Kom med til faglig fredag om Webtilgængelighed den 6. maj!

Vi byder på korte oplæg om typiske udfordringer og mulige løsninger, og vi løfter sløret for, hvordan du selv kan teste dit produkt. Vi får også besøg af en bruger, der selv er blind og gerne vil søge oplysninger på kommunens hjemmeside, købe togbilletter via en app eller holde sig opdateret med nyheder fra medierne.

Så hvis du er i tvivl om, hvor godt din løsning lever op til kravene om at være tilgængelig for alle, så tag din app eller dit websted under armen og få konkret feedback på netop dit produkts tilgængelighed, når der er:

**Faglig Fredag**

* **Tid:** Fredag den 6. maj 2022 klokken 12 – 15
* **Sted:** GrowAAL East: Frederik Bajers Vej 300, Aalborg Øst
* **Pris:** Gratis

**Program:**

* 12.00-12.30 Velkomst og let frokostanretning
* 12.30-13.00 Rigets tilstand - hvordan står det til med tilgængeligheden derude?
* 13.00-13.30 Forstå din bruger - oplæg fra en, der har tilgængelighed som en daglig udfordring
* 13.30-15.00 Lad en af testerne fra firmaerne Inklusio og Inqlude IT ganske gratis tage et blik på din løsning.

De knivskarpe specialister vil give dig en indikation på udfordringer og muligheder som eksempelvis ”kan din app bruges af synshandicappede?”og ”kræver dit websted brug af mus?” Hvis du vil have en lidt mere dybtgående og detaljeret tilbagemelding, så send link/app-navn til os på forhånd og senest den 1. maj, så vi kan forberede os.

Inklusio og Inqlude IT sørger for forplejning – du skal bare medbringe dit åbne sind og gode humør.

Tilmelding: [Læs mere om arrangementet og tilmeld dig her](https://inqludeit.nemtilmeld.dk/1/).
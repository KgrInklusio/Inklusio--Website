---
title: Vi søger en seniorkonsulent til webtilgængelighed og digital inklusion
date: 2021-11-04T14:29:52.759Z
author: Stein Erik Skotkjerra
summary: Vi søger en erfaren seniorkonsulent til at rådgive vores kunder om
  webtilgængelighed og digital inklusion. Du vil fungere som projektleder og
  rådgiver for Inklusios kunder, samt bidrage til at udvikle og dele viden på
  tilgængelighedsområdet.
tags:
  - Jobopslag
  - Stilling
  - Inklusio
---
Vi søger en erfaren seniorkonsulent til at rådgive vores kunder om webtilgængelighed og digital inklusion. Vi bistår offentlige myndigheder og private virksomheder med at lave bedre digitale løsninger, der kan bruges af alle. Vores mål er at gøre internettet bedre for alle, og vi har brug for endnu en kompetent og engageret konsulent til holdet.

## Om stillingen

Du vil fungere som projektleder og rådgiver for Inklusios kunder, samt bidrage til at udvikle og dele viden på tilgængelighedsområdet.
Vi søger en profil der skal indgå i vores team som seniorkonsulent, arbejde direkte med vores mange kunder for at give dem den bedste service og levere ydelser af topkvalitet til tiden og inden for de aftalte rammer.

Blandt områderne, du vil arbejde med, er:
* Monitorering af webtilgængelighed på offentlige websteder og mobilapplikationer
* Rådgive store nordiske virksomheder inden for brancher som finans og e-handel i forhold til at forbedre tilgængeligheden i deres digitale løsninger baseret på gældende standarder 
* Vejledning og rådgivning af både mindre og større virksomheder og offentlige myndigheder.
* Arbejde med standardisering blandt andet gennem World Wide Web foundation (W3C)

Dine opgaver vil blandt andet bestå i at:
* Tage projektlederansvar for projekter og sørge for, at vores kunder får leveret ydelser i høj kvalitet, til tiden og efter aftale.
* Lede og gennemføre tilgængelighedsevalueringer af skitser, kode og færdige websteder eller mobilapplikationer.
* Planlægge og afholde kurser, workshops, webinarer og andre kundeorienterede møder og arrangementer.
* Deltage i møder med nuværende og fremtidige kunder for at afdække behov, udarbejde løsningsforslag og præsentere resultater fra evalueringer og test af webtilgængelighed og brugervenlighed
* Udvikle og producere vejledninger, undervisningsmateriale og indhold til web og sociale medier
* Løbende mersalg og god kundeservice.
* Faglig sparring for og vejledning af Inklusios andre konsulenter.
## Om dig
Vi forventer at du: 
* Har en relevant akademisk uddannelse (gerne en kandidatgrad), med fokus på teknologi
* Er samfundsengageret 
* Har solid erfaring med, viden om og interesse for webtilgængelighed, brugervenlighed og webdesign
* Kan læse og forstå kode (især HTML, CSS og JavaScript)
* Har erfaring med standarder som Web Content Accessibility Guidelines (WCAG) og WAI-ARIA.

Derudover leder vi efter en kollega, som:
* Har gode formidlingsevner mundtligt og skriftligt og sans for detaljen i sin kommunikation. Du vil kommunikere på dansk og engelsk, og du vil samarbejde med nordiske kolleger og kunder.
* Har erfaring med projekter med mange interessenter.
* Føler det er naturligt at følge op og sikre overholdelsen af aftaler både internt og eksternt og hjælper altid en kollega, der kan bruge en hånd.
* Som person har du ‘god’ energi og løfter din del for at skabe et godt arbejdsmiljø.
* Kan arbejde selvstændigt og fokuseret, men også bidrage til ‘team spirit’.
* Være imødekommende for initiativer og arbejdsopgaver og åben for nye udfordringer.

## Om os
Inklusio er en forholdsvis nystartet virksomhed, og vi ønsker, at alle skal have mulighed for at bidrage med viden, kompetencer, support og initiativer, der kan udvikle forretningen og vores kultur. Til gengæld giver vi stor frihed og tilhørende ansvar. Det forventes, at du forvalter ressourcer bedst muligt og i forhold til virksomhedens og kundernes interesse.
Virksomhedens hovedkontor ligger i Aalborg. Vi tilbyder fleksible arbejdsvilkår og har også ansatte i hovedstadsområdet. Det forventes, at en del af arbejdstiden foregår i Aalborg.
I jobbet må påregnes en del rejsetid, men vi tilbyder stor fleksibilitet og gode muligheder for selv at tilrettelægge dit arbejde.

## Om ansættelsesprocessen
Hvis ovennævnte fanger din interesse og passer på dig og dine kompetencer, så indsend din ansøgning samt dit CV til os. Hvis du vil høre mere om stillingen, kan du kontakte CEO og grundlægger, Stein Erik Skotkjerra, på tlf.  2634 3455 eller mail ses@inklusio.dk. Der er ingen ansøgningsfrist, og der indkaldes løbende til samtaler med relevante kandidater.
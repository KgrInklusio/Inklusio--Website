---
title: Konsulent til webtilgængelighed og digital inklusion
date: 2021-04-01T10:00:00.434Z
author: Stein Erik Skotkjerra
summary: Inklusio søger en Konsulent til webtilgængelighed og digital inklusion
tags:
  - Stilling
  - Karriere
  - Arbejde for os
---
Interesserer du dig for brugervenlighed, design og digital inklusion?
Vil du udvikle dig indenfor et spændende og nyt fagområde?

Vi søger en konsulent til at rådgive vores kunder om webtilgængelighed
og digital inklusion. Vi bistår offentlige myndigheder og private
virksomheder med at lave bedre digitale løsninger, der kan bruges af
alle. Vores mål er at gøre internettet bedre for alle, og vi har brug
for endnu en kompetent og engageret konsulent til holdet.

## Om stillingen

Du vil fungere som projektleder og rådgiver for Inklusios kunder, samt
bidrage til at udvikle og dele viden på tilgængelighedsområdet.

Vi søger en profil der skal indgå i vores team som konsulent, arbejde
direkte med vores mange kunder for at give dem den bedste service og
levere ydelser af topkvalitet til tiden og inden for de aftalte rammer.

Blandt områderne, du vil arbejde med er:

-   Monitorering af webtilgængelighed på offentlige websteder og
    mobilapplikationer

-   Rådgive store nordiske virksomheder inden for brancher som finans og
    e-handel i forhold til at forbedre tilgængeligheden i deres digitale
    løsninger baseret på gældende standarder

-   Vejledning og rådgivning af både mindre og større virksomheder og
    offentlige myndigheder.

-   Arbejde med standardisering blandt andet gennem World Wide Web
    foundation (W3C)

Dine opgaver vil blandt andet bestå i at:

-   Tage projektlederansvar for projekter og sørge for, at vores kunder
    får leveret ydelser i høj kvalitet, til tiden og efter aftale.

-   Gennemføre tilgængelighedsevalueringer af skitser, kode og færdige
    websteder eller mobilapplikationer.

-   Assistere ved planlægning og afholdelse af kurser, workshops,
    webinarer og andre kundeorienterede møder og arrangementer.

-   Deltage i møder med nuværende og fremtidige kunder for at afdække
    behov, udarbejde løsningsforslag og præsentere resultater fra
    evalueringer og test af webtilgængelighed og brugervenlighed

-   Producere vejledninger, undervisningsmateriale og indhold til web og
    sociale medier

-   Løbende mersalg og god kundeservice.

-   Generel forretnings- og produktudvikling med viden, ideer og
    sparring.

## Om dig

Du har en relevant videregående uddannelse på kandidatniveau. Du er
samfundsengageret og har erfaring med, viden om og interesse for
digitale løsninger, brugervenlighed, webdesign og/eller kode. Det er en
stor fordel, hvis du har erfaring fra arbejde med webtilgængelighed, men
solid erfaring fra arbejde med web, front-end eller lignende kan opveje
for dette.

Derudover leder vi efter en kollega som:

-   Har gode formidlingsevner mundtligt og skriftligt og sans for
    detaljen i sin kommunikation. Du vil kommunikere på dansk og
    engelsk, og du vil samarbejde med nordiske kolleger og kunder.

-   Har erfaring med ledelse af projekter med mange interessenter.

-   Føler det er naturligt at følge op og sikre overholdelsen af aftaler
    både internt og eksternt.

-   Har god energi og løfter din del for at skabe et godt arbejdsmiljø.

-   Kan arbejde selvstændigt og fokuseret, men også bidrage til 'team
    spirit'.

-   Er imødekommende overfor initiativer og arbejdsopgaver og åben for
    nye udfordringer.

## Om os

Inklusio er en forholdsvis nystartet virksomhed, og vi ønsker, at alle
skal have mulighed for at bidrage med viden, kompetencer, support og
initiativer, der kan udvikle forretningen og vores kultur. Til gengæld
giver vi stor frihed og tilhørende ansvar. Det forventes, at du
forvalter ressourcer bedst muligt og i forhold til virksomhedens og
kundernes interesse.

Arbejdssted for stillingen er Aalborg, hvor vi har vores hovedkontor,
men vi har også kontor i København, og rejsevirksomhed må påregnes. Vi
tilbyder stor fleksibilitet og gode muligheder for at tilrettelægge din
arbejdstid.

## 

## Om ansættelsesprocessen

Hvis ovennævnte fanger din interesse og passer på dig og dine
kompetencer, så indsend din ansøgning samt dit CV til os. Hvis du vil
høre mere om stillingen, kan du kontakte CEO og grundlægger, Stein Erik
Skotkjerra, på tlf.  2634 3455 eller mail <ses@inklusio.dk>. Der er
ingen ansøgningsfrist, og der indkaldes løbende til samtaler med
relevante kandidater.
